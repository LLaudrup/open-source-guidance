# Internationale strømninger

I 2017 har ministrene, som er ansvarlige for eGovernment politik i EU’s medlemslande, underskrevet den såkaldte Tallin deklaration. Under punkt 5, Interoperability by default, er der anført følgende:

Under 1. har Kommissionen udarbejdet vejledningen ”The Sharing and Reu-se Framework for IT Solutions”. I punkt 4, Promote legal certainty, i denne vejledning anbefales det, at offentlige myndigheder anvender software li-censer med færrest mulige legale barrierer, så der etableres mindst mulige begrænsninger i at dele og genbruge software. Dette oplyses at blive gjort bedst ved at anvende open source-licenser så som EUPL. I punkt 5 anbefa-les det, at myndighederne som led i deres kontrakter og standard klausuler lægger vægt på, at deling og genbrug bliver en del heraf. ISA programmet har udarbejdet en række standardklausuler, som det anføres, at offentlige myndigheder kan anvende .

ISA programmet understøtter 54 initiativer, som er fokuseret på udvikling af digitale løsninger indenfor området for interoperabilitet. 

Et af disse initiativer er:

* Promoting sharing and reuse of IT solutions

Under dette initiativ understøtter EU offentlige administrationer i at dele og genbruge IT løsninger. Dette gøres ved tilvejebringelse af 

  1. Et Framework for Sharing and Reuse of IT Solutions
  2. Årlige prisuddelinger til offentlige myndigheder, som har delt og genbrugt IT løsninger og iii) årlige konferencer, hvor best prac-tice og erfaringer med deling og genbrug af IT løsninger ud-veksles.

Under dette initiativ har EU etableret en platform, hvorpå deling og genbrug af IT-løsninger og best practice kan ske mellem professionelle aktører på tværs af EU og udover Europa. Joinup fungerer som et katalog, hvor bru-gerne gratis og let kan finde og downloade allerede udviklede IT-løsninger. Dags dato er der 2.820 IT-løsninger, som deles på platformen.

En undersøgelse  er blevet offentliggjort i september 2021 af det der hed-der GD CONNECT- enheden i Europa -Kommissionen. Enheden har til op-gave at fremhæve virkningen af open source - software og hardware på EU's økonomi. Dette med hensyn til innovation, konkurrenceevne, teknolo-gisk uafhængighed og jobskabelse.

Ifølge undersøgelsen investerede virksomheder i EU omkring 1 milliard euro i open source - software (OSS) i 2018 med en anslået indvirkning på eurozonens økonomi på mellem 65 og 95 milliarder euro. Også ifølge un-dersøgelsen kan en stigning på 10% i investeringer i OSS bidrage til føds-len af over 600 nye opstartsvirksomheder i EU og generere en stigning i BNP på 100 milliarder euro.

Derudover fremhæver undersøgelsen, hvordan brug af udelukkende open source-software i stedet for proprietær software kan: 

  * Fremme den offentlige sektors uafhængighed i Unionen
  * Reducere omkostninger 
  * Begrænse fænomenet lock-in (afhængighed af leverandører). 

Set fra EU's perspektiv kan open source dermed være en nøgle til et mere autonomt og teknologisk suverænt EU løsrevet fra techgiganter. Det er en stor del af forklaringen på, at der fra EU's side tilskyndes til anvendelse af open source samt, at der er udarbejdet anerkendte standarder for, hvorle-des programmel deles og genanvendes, ud fra et ønske om anvendelse af færrest mulige ressourcer.

Undersøgelsen fremhæver nogle anbefalinger, der skal skabe et mere uaf-hængigt og konkurrencedygtigt Europa. Herunder bl.a. at betragte open source som en grundlæggende komponent i den offentlige forvaltnings digitale transformation samt direkte finansiere udviklingen af open source -software og dens sikkerhed. 

Som nævnt i indledningen er Italien et af de lande blandt vores europæiske partnere, hvor open source -politikker en del af landets bredere digitale transformationsarbejde. I Italien har man lovgivningsmæssigt lagt op til, at det er nødvendigt at prioritere open source - løsninger i valget af software til den offentlige administration. Den italienske forfatningsdomstol har i 2010 fastslået, at en lov, hvorefter open source-programmer gives fortrins-ret i offentlige udbud, er lovlig. Myndighederne forpligter sig til at offentlig-gøre koden til en software, der er udviklet under en open source-licens, for at gøre den genanvendelig.
